<center>
  <h1>
    COMMON HOME
  <br>
FAQs
  </h1>
</center>

Cos’è Common Home?
Common Home è un ritrovo in lingua inglese. Qui l’inglese non lo impari, lo eserciti.
Common Home significa “casa condivisa” oppure “casa in comune”. Per pura coincidenza, ci troviamo in Via Emilio Casa. 
Siamo aperti a tutte le età, a tutti i livelli e a tutte le nazionalità. 
Common Home è un luogo sia sociale che didattico. In tempi di solitudine ed isolamento, offriamo un contesto rilassante e divertente dove puoi giocare, condividere storie e scoprire nuovi mondi. E’ anche un luogo di integrazione sociale dove forestieri (per esempio studenti, immigrati, profughi) possono trovare un approdo e l’opportunità di socializzare e creare legami, connessioni e speranze. 
Abbiamo un programma mensile che tutti i tesserati possono seguire: Homework Help, Tea&Chat, Word Club, Vintage Games (scacchi, backgammon, carte ecc.), Bring-a-Song-Along, Football Talk, Accent Workshops, Wellbeing, Yoga, Tornei di Ping Pong e di Calcio Balilla, Dibattiti, Spelling Worm, Singles Night, Open Mic Night, Scrittura Creativa, Fotografia…

Chi siete?
Siamo un’associazione creata da persone che vengono dal mondo dell’istruzione (docenti universitari e scolastici), della stampa, musica, televisione e della grafica, dell’accoglienza ecc. Siamo di provenienze diverse: Galles, Irlanda, Sicilia, Parma, Sud Africa, Canada, Stati Uniti, Nigeria, Calabria, Inghilterra, Ghana e persino Reggio-Emilia. Tanti di noi si sentono ibridi, di due o tre nazionalità diverse “trattinate” tra di loro (anglo-italiani, italo-nigeriani ecc.).

Qual è la filosofia?
I bambini imparano le lingue senza studiarle. Imitano i suoni. Ripetono quello che sentono. Qui non diamo lezioni formali ma creiamo un contesto in cui l’inglese viene inevitabilmente assorbito. In tempi in cui viaggiare è difficile per i costi e il Covid, offriamo un angolo in città “occupato” dagli anglofoni. Ma l’apprendimento dell’inglese non è l’unico scopo. Speriamo di creare un focolare intorno al quale ognuno può riscaldarsi e confrontarsi sui modi migliori per nutrire il benessere comune. 

Quanto costa partecipare?

La tessera annua costa €25 (€15 per minorenni). Alcune attività sono comprese, altre hanno costi aggiuntivi (vedi il <a href="https://calendar.google.com/calendar/embed?src=upbulor766pn33jm6rptig5dm8%40group.calendar.google.com&ctz=Europe%2FRome">calendario</a>)

Come faccio a saperne di più?

Per ulteriori informazioni chiama Tobias 349 649 3673

https://commonhome.github.io/

Twitter: @CommonHomeParma

Insta: commonhomeparma

FB: @CommonHomeParmaFB

Lasciaci un numero di telefono oppure una email per essere inserita/o nella mailing list.

